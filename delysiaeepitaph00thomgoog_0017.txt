7

orationis ipsa argumentoque, quoniam non ad altiorem
quandam rationem revocata sunt omnique interiore carent
noculo, quodammodo sui quaeque iuris sunt tamque laxe
extrinsecus quoque inter se cohaerent, ut quasi dilabi
videantur. Certe solis illis semperque similibus trans-
grediendi particulis extrema tantum annexio partium effici
potest. Qua de causa, idque Plato ¹) de erotico quidem
aperte significat, singula argumenta, nisi forte temporis
ordine eontinentur, ad libidinem inter se transmutari possint,
ut toti rei nihil officiatur. Huic igitur 'simplici atque illa-
boratae ne dicam rudi disponendi et annectendi rationi
subiecta est tam historica illa rerum silva epitaphii quam
dialectica materies erotici. Quin etiam genus iudiciale
illius solutae argumentorum annexionis valde memoriam
excitat atque in oratione Agoratea optimum huius rei
exemplum praehet. Denique quoniam Lysias in exponendo
a rebus ordiri solet, neeesse est in eius orationibus fere
historicum elementum praevaleat, generalior autem eonsi-
derandi atque argumentandi ratio plus minusve recedat.
Ac quemadmodum orator in genere iudiciali ad res ipsas
se applicat in iis enarrandis breviter tantum et tamquam
furtive argumentans atque persuadens, sic in epitaphio
quoque factis maiorum enarrandis maximam partem tribuit
inter eas strictim et quasi per transennam docens atque
exhortans.

Compositionem epitaphii ut reete iudicare atque aestimare
possimus, historica contemplandi ratio nobis videtur esse
ingredienda. Ac Lysias in nascente et crescente eloquentia
Attica nescio quam singularem ac praecipuum locum tenet.
Nam quamquam inter omnes constat hunc oratorem primum
simpliciori dictioni operam dedisse atque adeo illius, quod
omnibus notum est, iudicialis generis auctorem exstitisse,
tamen non minus pro certo stat eundem Gorgiae cetero·
rumque Siculorum disciplina imbutum fuisse, qui elabora·
verunt in genere illo demonstrativo ad ostentationem com-
parato atque poetico quodam colore distincto. Quare paene

¹) Phaedrus, assa, b.

 

